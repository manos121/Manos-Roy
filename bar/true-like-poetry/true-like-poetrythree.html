<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>কবিতার মতো সত্য: ৩</title>
    <link href="https://fonts.googleapis.com/css2?family=Nunito:ital,wght@0,200..1000;1,200..1000&display=swap"
        rel="stylesheet">
    <link rel="stylesheet" href="https://cdnjs.cloudflare.com/ajax/libs/font-awesome/6.6.0/css/all.min.css"
        integrity="sha512-Kc323vGBEqzTmouAECnVceyQqyqdsSiqLQISBL29aUW4U/M7pSPA/gEUZQqv1cwx4OnYxTxve5UMg5GT6L4JJg=="
        crossorigin="anonymous" referrerpolicy="no-referrer" />
    <link rel="stylesheet" href="../index.css" type="text/css">
</head>

<body>
    <section class="main-section">
        <div class="section-wapper">
            <h3>কবিতার মতো সত্য: ৩</h3>
            <div class="content">
             <p>এক......1।যখন চিঠি লেখা হতো,<br><br>
                তখন‌ও কিছু চিঠি লেখা হতো না কখনোই।
                এখন মেসেজ পাঠানো হয়,<br><br>
                তবুও কিছু মেসেজ পাঠানো হয় না কখনোই।<br><br>
                
                যে লিখতে কিংবা পাঠাতে চায় না<br><br>
                ওসব চিঠি কিংবা মেসেজ,<br><br>
                সে আসলে আড়ালে রেখে দেয়
                কিছু স্বপ্ন, কিছু অনুভূতি।<br><br>
                
                স্বপ্নের চেয়েও সুন্দর চিঠি,<br><br>
                অনুভূতির চেয়েও সুন্দর মেসেজ
                পেয়েছে কে কবে?<br><br>
                
                মনের মধ্যে এই যে খেলাটা চলে,
                তার খোঁজ দ্বিতীয় কেউ রাখে না।<br><br>
                সুন্দরতম যা-কিছু, তার সব‌ই
                নিজেকে রেখে দেয় চোখের আড়ালে।<br><br>
                
                হোক চিঠি, হোক মেসেজ,
                না-বলা কথার চেয়েও সুন্দর
                ওদের কেউ কখনও হতে পারে কি?<br><br>
                
                দুই.....2। এখন যখন‌ই
                দূরে রেখে<br><br>
                দূর থেকে<br><br>
                দেখি তোমাকে,<br><br>
                ভালো লাগে,
                প্রেম প্রেম লাগে।<br><br>
                
                কাছে রেখে
                দেখতাম যখন,
                দেখিনি কখনও
                সত্যিই তুমি
                দেখতে কেমন।<br><br>
                
                কাছে না এসে
                ভালোই করেছ।<br><br>
                কাছে এলে
                প্রেমটা পালায়
                কাম‌কে রেখে।<br><br>
                
                দূরের বৃষ্টি
                ঘরে এলে
                জায়গা কে দেয়?<br><br>
                
                তুমি সুন্দর,
                দূরে যাবার
                আগে বুঝিনি।<br><br>
                থেকে গেলে
                দাম থাকে না।<br><br>
                
                চোখের সামনে যখন ছিলে,
                কষ্ট দিলে চোখ সরাতাম।<br><br>
                চোখের আড়ালে এমন না গেলে,
                কষ্ট না দিলে কি চোখ ঝরাতাম?<br><br>
                
                তিন.....3। তোমাকে দেখার পর
                কোথা থেকে কোথায় চলেছি,<br><br>
                বুঝি না তার কিছুই।<br><br>
                
                শুধু দেখি,<br><br>
                নিজের কাছে ক্রমেই অচেনা হচ্ছি।<br><br>
                আশ্চর্য লাগে!<br><br>
                
                কখনও পালকের মতন হালকা,
                কখনওবা পাথরের মতন ভারী।<br><br>
                দুটোকেই বয়ে নিতে হয়।
                এভাবেই বেঁচে আছি।<br><br>
                
                যা যা করে ফেলতে পারছি,
                তা তা করাও যে যায়,<br><br>
                তা-ই ভাবিনি আগে।
                ভেতরে ভেতরে আমি কি তবে
                এমন‌ই ছিলাম?<br><br>
                
                কখনও ভাবি,
                এখন ভালোই তো আছি!<br><br>
                কখনও ভাবি,
                ভালো কি ছিলাম আগেও?<br><br>
                
                তোমাকে দেখার পর
                ভালো আছি কি না বুঝি না।<br><br>
                তোমাকে দেখার আগে
                খারাপ ছিলাম কি না মনে নেই।<br><br>
                
                চার.....4। দিনগুলি বৃথাই কাটে।
                একটা, দুইটা, আরেকটা...<br><br>
                চলতে থাকে।
                আয়ুর কোনও স্টপেজ হয় না।<br><br>
                
                দিনের শেষে ভাবি,
                এক দিনযাপনের গ্লানি বাদে
                আর কী-ইবা পেলাম?<br><br>
                ভাবনা কখনও থামে না।
                <br><br>
                ভাবতে ভাবতে জীবনে
                আরেকটা দিন ঢুকে পড়ে।<br><br>
                এরপর আরেকটা।
                পুরোনো উটকো জীবনের পেটে নতুন উটকো জীবন।<br><br>
                
                দিন বদলায় না,
                আফসোস বদলায় না।<br><br>
                বয়স বাড়ে, ব্যর্থতা বাড়ে।
                কী এক বাড়াবাড়ির জীবন!<br><br>
                
                বেঁচে থাকার কোনও মানে নেই জেনেও
                এই যে বেঁচে আছি আর
                সাফল্য কি ব্যর্থতা ভেবে ভেবে মগজ পেটাচ্ছি,<br><br>
                এমন একটা নিরর্থক আয়ুর জন্য‌ই
                পৃথিবীর সৌন্দর্যে এই যে অনর্জিত ভাগ...<br><br>
                তার চাইতে বেশি কিছু পাবার কথা ছিল কি?<br><br>
                
                পাঁচ.....5। স্পর্শের একটা শক্তি আছে।<br><br>
                সেই শক্তির সাম্রাজ্য বিস্তৃত
                স্পর্শের অতীত সমস্ত নগরেও।<br><br>
                
                প্রথম ছোঁয়া,<br><br>
                প্রথম চুম্বন,
                প্রথম আলিঙ্গন,<br><br>
                প্রথম সঙ্গম
                মানুষকে দ্বিতীয় বার<br><br>
                জন্ম দেয়।
                যার জন্ম হয় না, তার
                মানুষ হতে অনেক বাকি।<br><br>
                
                যাকে ছুঁতে গেলেই
                পালিয়ে যায়,<br><br>
                তাকে ছুঁয়ে ফেললে
                আঙুলে শব্দ ঝরে।<br><br>
                
                স্পর্শের আগে ও পরে
                প্রতিটি মানুষ‌ই দু-রকমের।<br><br>
                
                স্পর্শের শক্তি এমন‌ই,<br><br>
                এমনকী স্পর্শ করতে না পারার যে বোধ,<br><br>
                তা-ও শব্দপ্রসবিনী।<br><br>
                
                কিছু শব্দ কাগজে ঝরে,
                কিছু শব্দ হৃদয়ে ক্ষরে।<br><br>
                
                স্পর্শ গর্ভধারণ করার অসীম ক্ষমতা রাখে।<br><br>
                সেই গর্ভে
                কারও জন্ম হয়,
                কারওবা মৃত্যু ঘটে।<br><br>
                
                ছয়.....6। তুমি আমায় একা ফেলে যাবার সময়
                সঙ্গে রেখে গেছ
                সময়কে।<br><br>
                
                আমার সেই একাকিত্ব দেখে
                জ্ঞানী সময় আমায় ছুড়ে মেরেছে
                অন্ধকারের মধ্যে।<br><br>
                
                সেই অন্ধকারে
                পথ চলতে চলতে
                আমি শিখেছি,<br><br>
                জীবনে কোথাও আলো নেই।
                মানুষ যা চেনে,
                তাকেই আলো ভাবে।<br><br>
                
                আলো বলে কিছু হয় না।<br><br>
                অন্ধকারে হাঁটতে শিখে গেলে
                মানুষের সঙ্গে আলোর দেখা হয়।
                অন্ধকারে ডুবতে ডুবতেই
                আমার এই অন্ধকার ছিঁড়তে শেখা...<br><br>
                
                প্রিয়, তোমায় ধন্যবাদ
                আমায় একা ফেলে চলে যাওনি বলে।<br><br>
                
                সাত.....7। তোমায় যা যা বলতে পারিনি,<br><br>
                সেইসব কথা খুব পোড়ায়!
                <br><br>
                দেরি হয়ে গেলে
                কিছুই আর বলা যায় না।<br><br>
                
                অথচ দেখো,
                চাইলেই তখন
                কত কিছুই তো
                বলা যেত!<br><br>
                
                বলেছি যা-কিছু,
                তার চাইতে অনেক ভারী
                বলিনি যা যা।<br><br>
                
                আমরা কেবলই অপেক্ষায় থাকি
                দেরি হয়ে যাবার।<br><br>
                
                বলতে না পারার যে জ্বালা,
                তার নাম‌ই কি তবে
                দূরত্ব?<br><br>
                
                আট.....8। প্রিয় মানুষটি দূরে চলে গেলে
                যেমন শূন্যতা ভর করে,<br><br>
                ঠিক তেমন ধরনের শূন্যতা
                নিয়ে বেঁচে আছি।<br><br>
                
                অথচ যাকে যেতে দিয়েছি,<br><br>
                তাকে ধরে রাখিনি
                সে প্রিয় নয় ভেবেই।<br><br>
                
                মানুষ কি তবে
                দূরে চলে গেলে
                প্রিয় হয়ে ওঠে?<br><br>
                না কি দূরে গেলে পরেই
                মানুষ চেনা যায়?<br><br>
                
                যে কাছে এল না এসেও,<br><br>
                কেন তাকে রাখি কাছে
                সব ফেলে দূরে?<br><br>
                
                পাখি উড়ে যায়
                মায়া ফেলে পিছে...<br><br>
                
                নয়.....9। অপেক্ষায় থাকি,
                কেউ আসে না।<br><br>
                আবারও
                অপেক্ষায় থাকি...<br><br>
                
                আসার কথা আছে,<br><br>
                এমনটা নয় যদিও,
                তবু তো ইচ্ছে করে,
                কেউ আসুক!<br><br>
                আমিও যে মানুষ!<br><br>
                
                মানুষ হয়ে জন্ম নিলে
                অনেক অসুবিধে।<br><br>
                একলা চলা গেলেও
                একলা চলা যায় না।<br><br>
                
                পাশে কেউ থাকলে ভালো হতো,<br><br>
                এই ভাবনাতে বসবাস করার নাম
                আয়ু।<br><br>
                
                সময় অবশ্য খারাপ কাটছে না।<br><br>
                জীবনে কিছুই করার নেই যার,<br><br>
                সে-ই মৃত।<br><br>
                
                আমি আজও বেঁচে আছি।
                মন বার বার বলে,
                এই বুঝি কেউ এল...!<br><br>
                
                দশ.....10। ওরা কেউ কোন‌ও কথা বলে না।<br><br>
                
                চাঁদের আলো,<br><br>
                বিকেলের রৌদ্র,
                ফুলের গন্ধ,
                বিচ্ছেদের দাগ,
                প্রেমের আবেশ,
                হাওয়ার পরশ...
                বলে না কিছুই।<br><br>
                
                এইসব নির্বাকদের দিয়ে কথা বলায় যে,
                তার কণ্ঠস্বর রোধ করে স্বর্গ পেতে
                আজ মরিয়া সবাই।<br><br>
                
                এ কি ঈর্ষা?
                না কি জয়?<br><br>
                
                এগারো.....11। বন্ধ জানলার তোয়াক্কা না করেই
                ফড়িংটা
                দরোজা দিয়ে ঘরে ঢুকল।<br><br>
                
                কিছুক্ষণ ওড়াউড়ি
                মনের আনন্দে;<br><br>
                তারপর
                এখানে বসে, ওখানে বসে।<br><br>
                
                সেই ঘরের প্রেমে পড়ে যায়,
                তাই আর বেরোতে পারে না।<br><br>
                
                হঠাৎ ফ্যানের ব্লেডের ঘায়ে
                সেই ঘরেই শেষ আশ্রয়,<br><br>
                যে ঘর থেকে সে বেরোতে পারেনি,
                কিংবা চায়নি।<br><br>
                
                ফড়িংটাকে মরতে দেখে
                কী ভেবে যেন আয়না দেখি!<br><br>
                
                বারো.....12। আমি সেই বুনোফুলের মতন,
                যে কোন‌ও পুজোয় লাগে না,<br><br>
                যে কোন‌ও ফুলদানিতে আশ্রয় পায় না,
                যে কোন‌ও লোকের আদর পায় না,<br><br>
                যার কোনও নাম নেই, পরিচয় নেই,<br><br>
                তবু যে ফুটে চলে
                বিধাতার খেয়ালে,<br><br>
                তবু যে দুলে চলে
                নিজের আনন্দে।
                <br><br>
                তেরো.....13। ইদানীং প্রত্যাখ্যাত হতে ভয় লাগে।
                বুঝতে পারি, বয়স বেড়েছে যত,<br><br>
                অভিমান বেড়েছে ততোধিক।<br><br>
                
                কে দূরে ঠেলল,
                কে কাছে টানল,
                কে এসবের করল না কিছুই,<br><br>
                মনে আসছে কেন এই বয়সেও?<br><br>
                
                জীবনের ক্রমাগত প্রত্যাখ্যানেই যার আয়ুর হিসেব,<br><br>
                তার কীসের অত ভয় জীবনের যে-কোন‌ও যাপনে?<br><br>
                
                আবেগ ও অনুভূতি
                কাঁদায় যাকে,<br><br>
                তার জীবনে
                শীত এসে চলে যায়,<br><br>
                বসন্ত এসে চলে যায়;
                তবু তার বয়স স্থির থাকে
                ষোলোতে।<br><br>
                
                চৌদ্দ.....14। যে গান গেয়েছিলাম
                শুধুই তোমার জন্য,<br><br>
                তা শোনার সময় হয়নি যখন,<br><br>
                তখন কেন এলে সে গান শুনে
                যে গান গেয়েছি ভুলতে তোমাকে?<br><br>
                
                পনেরো.....15। ভালো যা বেসেছ,<br><br>
                তা ভাসা-ভাসা।<br><br>
                নিজেও জানো না,
                আদৌ বেসেছ কি না।<br><br>
                
                যখন একা লাগে,
                যখন কাউকে লাগে,
                যখন আঁধার নামে,
                তখন আমাকে ভাবো।<br><br>
                
                ভালোবাসো, এমনটা
                খুব করে দাবি করলেও
                আমি বুঝতে পারি,
                আমি নিছকই
                তোমার এক গোপন জীবন।<br><br>
                
                ষোলো.....16। মুখের রেখাগুলি
                আঁকাবাঁকা, দুষ্পাঠ্য।
                <br><br>
                বরাবরের মতোই
                ঘামে ভেজা
                সেই মানচিত্র।<br><br>
                
                রেখায় রেখায়
                জীবনের কিছু প্রাপ্তি,
                মৃত্যুর কিছু ভার।<br><br>
                
                দৃষ্টিতে গভীরতা;
                সেখানে
                তৃপ্তির বদলে
                দিনশেষে
                মেনে নেবার বাধ্যতা।<br><br>
                
                বোঝা টানতে টানতে
                বোঝা হয়ে যায় নিজেই
                বোঝা হয়ে বেঁচে থাকতে।<br><br>
                
                এমন মানুষের নাম
                বাবা।<br><br>
                
                সতেরো.....17। দেখলাম,
                মানুষ বদলায়;
                দিনের পর দিন
                বদলাতেই থাকে।<br><br>
                
                নানান রং ও ঢং এসে
                মানুষের গায়ে ভর করে।
                <br><br>
                প্রশ্ন করি না,
                শুধুই বিস্মিত হই
                নীরবে।<br><br>
                কৈফিয়তের মানে
                যখন প্রস্থান,
                তখন প্রশ্নহীনতাই
                একমাত্র উত্তর।
                <br><br>
                মানুষটাকে বুঝতে না দিয়েই
                মানুষটার সঙ্গে একা একা থাকার নাম
                প্রেম নয়, অভিনয়ও নয়,
                অভিমান।<br><br>
                
                অগভীর আয়ুর মতন
                ভালোবাসা বেঁচে থাকে
                শুধুই অভিমানে।<br><br>
                
                আঠারো.....18। তোমার ডাকে
                ঘর ছেড়ে বাইরে এলাম।<br><br>
                
                এসে দেখি,
                যার ডাকে ঘর ছেড়েছি,
                সে পালিয়ে গেছে,
                রেখে গেছে
                ভুল কাউকে।<br><br>
                
                মানুষ বোধ হয় মানুষ থাকে ততক্ষণই,
                যখন অন্য মানুষ ঘর না ছাড়ে।
                <br><br>
                ঘর ছেড়েছি,
                আর অমনিই দেখি,
                যাকে আমি ঘর ভেবেছি,
                সে-ই আমায় পর করেছে
                সবার আগে।<br><br>
                
                উনিশ.....19। কিছু মানুষ
                কখনও কোনও
                কাজে আসে না।<br><br>
                
                কাজের সময়
                যত‌ই খুঁজুন,
                ওদের পাবেন না।<br><br>
                
                তারা যখন চায়,
                তাদের কাজে আসি,
                তাদের কাজ করে দিই,
                তখন সেই চাওয়া
                কোনও কাজে আসে না।<br><br>
                
                বিশ.....20। এসো, একদিন গল্প করি।<br><br>
                
                আমরা
                দু-জন দু-জনকে ভালোবেসেছি,
                দু-জন দু-জনের পাশে থেকেছি,
                কিন্তু
                আমাদের কখনও
                গল্প করা হয়নি।<br><br>
                
                এসো, একদিন পরিচিত হ‌ই।</p>
            </div>
            <div class="section-two">
                <div class="logo-wapper">
                    <div class="logo-img">
                        <img src="../picture/logopicture.png" alt="picture">
                    </div>
                    <div>
                        <h3>Manos Chandra Roy</h3>
                        <h5>I am a dead man with no hope.</h5>
                    </div>

                </div>
            </div>

    </section>
    </header>

    <!--- footer-section --->
    <div class="main-footer">
        <div class="name-logo">
            <a href="index.html"><img src="../picture/logo.png" alt="logo"></a>
        </div>
        <div class="icons">
            <h3>Follow Us:</h3>
            <ul>
                <li><a href="#"><i class="fa-brands fa-facebook"></i>Facebook</a></li>
                <li><a href="#"><i class="fa-solid fa-envelope"></i> Email</a></li>
                <li><a href="#"><i class="fa-brands fa-linkedin"></i>linkedin</a></li>
                <li><a href="#"><i class="fa-brands fa-youtube"></i>youtube</a></li>
                <li><a href="#"><i class="fa-brands fa-instagram"></i>Instagram</a></li>
            </ul>
        </div>
    </div>
    <div class="footer-bottom">
        <h4>Copyright © 2024 -2025 By Manos Chandra Roy</h4>
    </div>

</body>

</html>