<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>কবিতার মতো সত্য: ২</title>
    <link href="https://fonts.googleapis.com/css2?family=Nunito:ital,wght@0,200..1000;1,200..1000&display=swap"
        rel="stylesheet">
    <link rel="stylesheet" href="https://cdnjs.cloudflare.com/ajax/libs/font-awesome/6.6.0/css/all.min.css"
        integrity="sha512-Kc323vGBEqzTmouAECnVceyQqyqdsSiqLQISBL29aUW4U/M7pSPA/gEUZQqv1cwx4OnYxTxve5UMg5GT6L4JJg=="
        crossorigin="anonymous" referrerpolicy="no-referrer" />
    <link rel="stylesheet" href="../index.css" type="text/css">
</head>

<body>
    <section class="main-section">
        <div class="section-wapper">
            <h3>কবিতার মতো সত্য: ২</h3>
            <div class="content">
               <p>এক.....1। ভালোবাসার মানুষটা
                আজ অনেক দূরে।<br><br>
                
                তবু এক সে বাদে
                কিছুই আর নেই কাছে।<br><br>
                
                মানুষটা এখানে থাকে না,
                অনেক দূরে থাকে।
                আমিও এখানে থাকি না,
                অনেক দূরে থাকি।<br><br>
                
                দুই.....2। চোখ দিয়ে ছুঁয়েছি যতটা,
                মন দিয়ে ছুঁয়েছি ততোধিক,
                ... তুমি যার বোঝোনি কিছুই!<br><br>
                
                হ্যাঁ, এমন‌ই তো হবার কথা ছিল!<br><br>
                
                তিন.....3। যে রাজা তোমার কপালে নেই,
                যদি সারাক্ষণই কেঁদে মরো তার রানি হবার আশায়,
                তবে নিশ্চিতভাবেই জেনো,<br><br>
                তুমি হারাবে তাকে,
                যে খুব সহজেই রাজা হয়ে উঠত,
                যদি তুমি তার রানি হতে।<br><br>
                
                চার.....4। যার বেয়াদবি দেখে
                ব্লক করে দিই,
                ফিরে আসে সে-ই
                ফেইক আইডিতে;<br><br>
                ওয়ালে এসে
                মেজাজ দেখায় গরম।<br><br>
                
                দেখি আর ভাবি,
                বেচারা কেবল
                বেয়াদব‌ই নয়,
                তদুপরি বেশরম!<br><br>
                
                পাঁচ.....5। কখনও কখনও,
                ফুলটাও খুব সাবধানে ফোটে;
                এতটাই সাবধানে...
                যেন প্রস্ফুটিত হবার চাইতে
                বড়ো পাপ আর নেই!<br><br>
                
                ভাবে,
                কুঁড়ি থাকতেই যদি
                মরে যাওয়া যেত,
                তবে আর থাকত না ভয়
                পদপিষ্ট হবার!<br><br>
                
                সৌন্দর্যের পাপেই
                ফুলের নিয়তি
                জুতোর তলায়!<br><br>
                
                ছয়.....6। পরে খাবে ভেবে
                ফ্রিজে যে আইসক্রিম
                রেখে দিয়েছিলে,
                তা আমি
                গতকাল মধ্যরাতে
                খেয়ে ফেলেছি।<br><br>
                
                জিভে ঠোঁটে দাঁতে
                গলতে গলতে
                ক্রমাগত উষ্ণ হবার
                প্রতীক্ষায়-থাকা
                আইসক্রিমকে
                অমন হিমশীতল
                রেখে দেবার
                কী মানে?<br><br>
                
                আমায় ক্ষমা কোরো।
                তোমায় ধন্যবাদ,
                আইসক্রিমটা
                দারুণ ছিল!<br><br>
                
                সাত.....7। যে-কোন‌ও কিছু দেখতে চাইলে
                সবার আগে তা নিয়ে জানতে হয়।
                অনেকক্ষণ ধরে তা দেখতে হয়;
                এবং সবচাইতে জরুরি যা:
                নিজেকে ঠিক সে জায়গাতেই বসাতে হয়,
                যা আমি সত্যিই দেখতে চাইছি।<br><br>
                
                দু-চোখ ভরে সবুজ তো কেবল ওরাই দেখতে পারে,
                যারা সেই সবুজের মধ্যে নিজেকে বাঁধতে পারে।
                ঈশ্বরকে অনুভব করতে চাইলে<br><br>
                নিজের হৃদয়ে ঈশ্বরকে রাখতে জানতে হয়।
                নীরবতা উপভোগ করতে চাইলে<br><br>
                নিজেকে নীরব করতে হয় সবার আগে।<br><br>
                
                শান্তির খোঁজে হাঁটছে যারা,
                তারা যেন নিজেকে রাখে শুধু সেখানেই,
                যেখান থেকে শান্তি মেলে।<br><br>
                শান্তির উৎস থেকে দূরে সরে থেকে
                নিজেকে শান্ত রাখা যায় কি আদৌ?<br><br>
                
                আট.....8। এখানে আর নয়!
                এই অমানুষের সঙ্গে আর নয়!
                এত অপমান, এত কষ্ট সহ্য করা যায়?<br><br>
                
                ফিরে যাবার রাস্তা খোলা তো থাকে বরাবরই!
                সব কিছু ছাড়তে ছাড়তে
                আজ প্রাণটাও ছাড়ার সময় সমাগত!<br><br>
                এভাবেও বাঁচা যায়? আর কত?<br><br>
                
                হঠাৎ বাচ্চাটার ঘুম ভেঙে যায়।
                হঠাৎ তার সব পরিকল্পনা ভেস্তে যায়।<br><br>
                
                এই হঠাৎ-টাই ঘটে হররোজ!<br><br>
                
                নয়.....9। যাকে ভালো লাগে,
                কোনও এক মেঘলা বিকেলেও
                তাকে তা বলতেই যদি না পারি,
                তবে আমার আর গাছের মধ্যে<br><br>
                তফাতটা কোথায়?<br><br>
                
                হ্যাঁ, তফাত তো আছেই!
                দু-জনের প্রাণ থাকলেও
                আমি হাঁটতে পারি,
                গাছ যা পারে না।<br><br>
                
                দশ.....10। যা-কিছু হারিয়ে ফেলি,
                তা-কিছুই আগলে রাখি
                সবচে অধিক যতনে।<br><br>
                
                ফিরে আসবে না যা আর,
                তা-ই ফিরিয়ে আনি প্রতিদিনই,
                সব‌ পিছে ফেলে, বারে বার।<br><br>
                
                নতুন যা আসতে চায়,
                তার দিকে ফিরেও না চাই,
                আঁকড়ে ধরে পুরাতনে।<br><br>
                
                তাই তো আমি একলাই র‌ই,
                যা আমার নয়, তা-ও সই,
                রাখি যেটুক, তা বিগতের‌ই অবয়বে।<br><br>
                
                এগারো.....11। চোখের জলে মানুষ চেনা যায়।
                চোখের জলের ফোঁটায় ফোঁটায় থাকে
                মানুষের সমস্ত পুণ্যের হিসেব।<br><br>
                
                রাতে যখন ঘুম ভেঙে যায় শেয়ালদের সভা শুরু হলে,
                তখন নিঃশব্দে ঝরে<br><br>
                বিগত পুণ্যের দীর্ঘশ্বাস, অকৃত পাপের প্রায়শ্চিত্ত।<br><br>
                
                মশারির ফাঁকে ফাঁকে আটকে যায়
                একেকটা রাতের ইতিহাস।<br><br>
                সেখানে অপরিমেয় দূরত্বে স্তব্ধ হয়ে বসে রয়
                কত অকেজো স্বপ্ন, ব্যর্থতার দূষণ!<br><br>
                
                কান্না গেলার ধরন দেখে মানুষ চেনা যায়।
                কান্নায় কান্নায় লেপটে থাকে যন্ত্রণার মাতৃপরিচয়।<br><br>
                
                বারো.....12। যতটুকু ভালোবাসো, ততটুকুই দেখাও।
                দেখাতে না পারো যদি,<br><br>
                তবে নিবৃত্ত হ‌ও, মনকে জোর কোরো না।<br><br>
                
                ওভাবে হয় না।
                যে বোঝার, সে বুঝে নেবে।<br><br>
                না যদি বোঝে, তবে
                তাকে আটকে রাখার চেষ্টা কোরো না।<br><br>
                ব্যর্থ হবে, আয়ুর সঙ্গে অহেতুক কলহ বাড়বে।<br><br>
                
                ভালোবাসা কোনও স্বেচ্ছাসেবী হবার আসর নয়।
                চিতায় ওঠার আগে জীবনের স্বাদ যদি
                না-ও জোটে ভাগ্যে, তবু বুক চাপড়ে চাপড়ে কেঁদো না
                ভালোবাসা পাওনি বলে।<br><br>
                সবার মতো বাঁচতে পারোনি,
                সবার মতো মরতে তো পারবে!
                এ-ওবা কম কীসে?<br><br>
                
                যে ভালোবাসা পায়নি,
                তার কেঁদেও-বা কী হয়?
                কে তার চোখের জল মুছে দেয়?<br><br>
                
                কেউ এল না যখন,
                তখন কাজ কী হবে যদি
                একাকিত্বে শুকিয়েও মরো?<br><br>
                
                চোখদুটোকে বিশ্রাম দাও,
                ঠোঁটদুটোকে বিশ্রামে রাখো।
                মরার সময় চোখ বুজতে যে চোখ লাগে!<br><br>
                মরার আগে ঠোঁট ভেজাতে যে ঠোঁট লাগে!<br><br>
                
                তেরো.....13। গোটা একটা জীবন ভুলেই কাটল!
                যেভাবে কথা বলো, যেভাবে হাসো, যেভাবে ভালোবাসো,
                তার কিছুই আসে না আমার লেখার খাতায়।<br><br>
                
                যা যা বলে চলো,
                যা যা করে চলো,
                যা যা আগলে রাখো,<br><br>
                যা যা মাথায় রাখো,
                তার কিছুই লাগে না
                আমার নিজস্ব যাপনে।<br><br>
                
                যখন কাঁদো, তখন দেখি,
                তোমার অশ্রুতে যে নুন,
                তা আমার অপরিচিত।<br><br>
                
                যার চোখের জলে
                আমার কিছুই যায় না এসে,
                তার সঙ্গেই কাটছে জীবন!<br><br>
                
                যে ঘরে থাকি,
                সে ঘর থেকেই
                নিজেকে বাঁচিয়ে চলি।<br><br>
                এত সতর্ক হয়ে বাঁচা যায়?<br><br>
                
                এইভাবে বাঁচা!
                সেই আশ্রয়ে ফিরতে হ‌ওয়া
                যে আশ্রয়ে আমি ফিরি না আদৌ।<br><br>
                
                নিজের গলা নিজেই ধরি চেপে।
                তারপর মতামত দিই
                জীবন কেমন কাটছে, জীবনের অর্থ কীরকম, জীবন কতটা সুন্দর...<br><br>
                আরও কত-কী নিয়ে!<br><br>
                
                চৌদ্দ.....14। রৌদ্রে রৌদ্রে
                পাতারা সবাই
                সম্পর্ক গড়ে।<br><br>
                
                একফালি রোদ
                একপাতা ছেড়ে
                আরেক পাতায়।<br><br>
                
                পাতায় পাতায়
                সখ্য পাতে
                রোদের সুতোয়।
                <br><br>
                এ জগতে
                আছে যা-কিছু,
                সখ্য‌ই কেবল
                থাকে বেঁচেবর্তে।<br><br>
                
                হাওয়ায় হাওয়ায়
                রোদের দোল,
                গাছে গাছে
                ঠাসবুনোটের রোল।<br><br>
                
                পাতায় ডালে
                দূরত্ব ভাঙে
                আলোর পোশাকে
                ফালি-ফালি রোদ।<br><br>
                
                পনেরো.....15। মাঝে মাঝে
                মনের মধ্যে ঢুকে পড়ি।
                দেখি, সেখানে তুমি নেই।<br><br>
                
                মাঝে মাঝে
                মগজের মধ্যে ঢুকে পড়ি।
                দেখি, সেখানে আমি নেই।<br><br>
                
                মাঝে মাঝে
                জীবনের মধ্যে ঢুকে পড়ি।
                দেখি, সেখানে জীবন নেই।<br><br>
                
                মাঝে মাঝে
                মৃত্যুর মধ্যে ঢুকে পড়ি।
                দেখি, সেখানে কেউই নেই।<br><br>
                
                এরপর ভাবি,
                আমি তবে এ কাদের নিয়ে আছি?
                <br><br>
                ষোলো.....16। একটুকরো জীবন।
                একটুকরো নদী।<br><br>
                একলা থাকার দুপুর।
                এই তো আমি!<br><br>
                
                পৃথিবীর সব রূপ, রস, গন্ধ
                ফিরিয়ে দিয়ে
                আমি নিজের সঙ্গে বাঁচি।<br><br>
                
                একটুখানি মানুষ আমি,
                থাকতে গেলে
                জায়গা লাগে অল্প।<br><br>
                তবু আমায় রাখার
                জায়গা কারুর নেই।<br><br>
                
                বস্তুত আমি একা নই,
                আমি আমার সঙ্গে জড়িয়ে থাকি।<br><br>
                আমি অনন্য‌ও ন‌ই,
                আমি একলা মানুষদের মতোই।<br><br>
                
                যে একা, সে আলাদা কিছু নয়।
                একারা সবাই এক‌ই রকমের,
                এবং ওদের সবার‌ই ধারণা,
                সে সবার থেকে আলাদা।<br><br>
                
                আমার আশেপাশে যারা আছে,
                আমি ওদের কারুর‌ই ন‌ই,
                ওদের কেউই আমার নয়।<br><br>
                আমি মানুষের ভিড়ে একা...
                <br><br>
                সতেরো.....17। জন্ম নেবার জন্য ছটফট করে দুঃখ,
                সুখেরা অবসরে যায় মৃত্যু হবার আগেই।<br><br>
                সেই প্রসববেদনায় কিছু অজুহাত এসে জোটে,
                স্তূপ স্তূপ কষ্ট অমনিই পেরোয় কী অবলীলায়!<br><br>
                
                পৃথিবীর সীমা বদলে গেছে বুঝি,
                তাই আজ ছুটে পালানোর পথ
                হারিয়ে গিয়েছে পথে।<br><br>
                
                আমার এই জীবনের সমস্ত ক্রোধ
                এসে জল হয়ে রয় সময়ের হিমে।<br><br>
                
                আজ আমি ছায়া হয়ে ছায়ার খোঁজে মরি।<br><br>
                
                আঠারো.....18। হঠাৎ অমন করে চলে গেলে!
                হঠাৎ থেমে গেল পুরোনো আদর, অভ্যেস, আহ্লাদ!
                আমি ক্রমশই ডুবে যেতে লাগলাম গভীর শব্দহীনতায়।<br><br>
                সেই ডুবে যাবার পথে-পথে ছড়িয়ে-ছিটিয়ে রেখেছিলাম
                কষ্টের একেকটি পাথর, যেন ফিরতে পারি।<br><br>
                
                কোথা থেকে তীব্র এক জলস্রোত এল, আর অমনিই
                কোথায় যেন ভেসে গেল পাথরের প্রতিটি টুকরো।<br><br>
                এখন আমি ফিরি কী করে?<br><br>
                
                নিজেকে আজ আর চিনতে পারি না।<br><br>
                আমার চেহারার শেষ চিহ্নগুলিও আজ
                হারিয়ে গেছে!
                <br><br>
                উনিশ.....19। যে থাকে আষ্টেপৃষ্ঠে নিত্য অভ্যেসে,
                তাকে ফেলে ছোটে লোকে
                সেই নতুন টানে, যে টানের উৎস
                সমাজের বিপরীতে, উলটো ধারায়।<br><br>
                
                পুরোনো মানুষ ভাত পায় না,
                নতুন মানুষ বিরিয়ানি খায়।
                <br><br>
                এ কি ভ্রম, না কি সুখের‌ই আসল ঠাঁই,
                তা নিয়ে অল্প ভেবে লোকে অবশেষে
                সমর্পিত হয় নতুনের গোপন কোলে, যদি
                সেই নতুন না-ও হয় পুরাতনের নখের‌ও তুল্য!<br><br>
                
                বিশ.....20। ফিরে আসে। সে ফিরে ফিরে আসে।
                সন্ধে নামলে কাজের শেষে লোকে ঘরে ফেরে যেভাবে,
                সমস্ত দিনের ক্লান্তি ঝরাতে পাখি নীড়ে ফেরে যেভাবে,
                সেভাবে নয়, একটুও সেভাবে নয়।<br><br>
                
                সে ফিরে আসে মায়া হয়ে,
                সে ফিরে আসে স্মৃতি হয়ে,
                সে ফিরে আসে ছায়া হয়ে।<br><br>
                
                আলো ফুটলে,
                আলো নিভলে,
                আঁধার কি আলোর
                পরোয়া না করেই
                সে ফিরে আসে।<br><br>
                
                ঘরের মেঝেতে তার পায়ের আওয়াজ পাই।
                জানালার হাওয়ায় তার গায়ের ঘ্রাণ পাই।
                বিছানার চাদরে তার শরীরের মানচিত্র পাই।
                রোদে বৃষ্টিতে শীতে তার স্পর্শ খুব টের পাই।<br><br>
                
                আজ সব মুছে গেছে।
                সব‌ই অতীত, সব‌ই বিগত।<br><br>
                তবু সে ঠিকই ফিরে আসে
                মায়া হয়ে, স্বস্তি হয়ে, <br><br>ঠাঁই হয়ে।</p>
            </div>
            <div class="section-two">
                <div class="logo-wapper">
                    <div class="logo-img">
                        <img src="../picture/logopicture.png" alt="picture">
                    </div>
                    <div>
                        <h3>Manos Chandra Roy</h3>
                        <h5>I am a dead man with no hope.</h5>
                    </div>

                </div>
            </div>

    </section>
    </header>

    <!--- footer-section --->
    <div class="main-footer">
        <div class="name-logo">
            <a href="index.html"><img src="../picture/logo.png" alt="logo"></a>
        </div>
        <div class="icons">
            <h3>Follow Us:</h3>
            <ul>
                <li><a href="#"><i class="fa-brands fa-facebook"></i>Facebook</a></li>
                <li><a href="#"><i class="fa-solid fa-envelope"></i> Email</a></li>
                <li><a href="#"><i class="fa-brands fa-linkedin"></i>linkedin</a></li>
                <li><a href="#"><i class="fa-brands fa-youtube"></i>youtube</a></li>
                <li><a href="#"><i class="fa-brands fa-instagram"></i>Instagram</a></li>
            </ul>
        </div>
    </div>
    <div class="footer-bottom">
        <h4>Copyright © 2024 -2025 By Manos Chandra Roy</h4>
    </div>

</body>

</html>